---
layout: post
title: "⏰Stagione 2025, si riparte"
categories: 
  - albo
author:
  name: Giampaolo Russo
image: /assets/images/2025/palio-marmotta-3-group_700S.webp
---

 La vita va avanti e domenica 16 Febbraio 2025 ripartono le attività delle Contrade con un doppio appuntamento: al mattino con la **gara goliardica** del *Palio della Marmotta*, per dare la sveglia ai nostri Balestrieri dal letargo invernale, mentre nel pomeriggio saranno protagoniste **le attività didattiche** con la conferenza dedicata alla figura di *Pia de’ Tolomei*, resa immortale dai versi del *Sommo Poeta* nel Purgatorio della Divina Commedia.

<!-- more -->

## 3° Palio della Marmotta ʕ•ᴥ•ʔ

È una gara a turni ad eliminazione diretta nella quale i balestrieri, estratti a sorte, si fronteggiano a due a due. Chi vince passa il turno e ha la possibilità di affrontare gli altri vincitori sempre accoppiati tra loro a sorte. Così via fino agli ultimi due finalisti a contendersi il palio.

<figure class="align-center">
    <img src="/assets/images/2025/palio-marmotta-3-trofei_700S.webp" alt="terzo palio marmotta trofei">
  <figcaption>Il trofeo al centro e gli altri premi</figcaption>
</figure>

Qui di seguito la classifica finale:

* *1°* Mauro Tolomei
* *2°* Davide Alessandra
* *3°* Mariela Gonzalez
* *4°* Filippo Rossi

<figure class="align-center">
    <img src="/assets/images/2025/palio-marmotta-3-winners_700S.webp" alt="vincitori terzo palio marmotta">
  <figcaption>I quattro vincitori dal primo al quarto riquadro (il vincitore è sul lato destro in ognuno)</figcaption>
</figure>

## Conferenza: La Pia in Dante

"Se nella cultura popolare Pia de' Tolomei è stata, ed è tuttora, simbolo di oppressione e del potere maschile, la poesia di Dante ce la rivela come un'ombra persistente nelle profondità dell'animo di Dante. La cronaca dei fatti è carente di verità storica, in un'epoca e in luoghi dominati dagli Aldobrandeschi, eredi dei Vescovi di Lucca, ma la psicologia del Sommo Poeta che emerge dai suoi versi è una fonte inesauribile di indagine."

Gli argomenti della conferenza, seguiti con un buon livello di interesse e di partecipazione, sono stati presentati dalla nostra socia **Michela Stefani**, docente ed italianista, che ha quindi diretto gli interventi dei relatori presenti: **Sergio Landi**, saggista ed autore dell'omonimo libro "*La Pia in Dante*", nel quale emerge un'interessante lettura del personaggio di Pia e dello storico **Daniele Zucconi** che ha aiutato a rappresentare il contesto storico nel quale si mosse Dante Alighieri.

<figure class="align-center">
    <img src="/assets/images/2025/pia-in-dante-gruppo_700S.webp" alt="terzo palio marmotta vincitori">
  <figcaption>Da sinistra verso destra: l'assessore Giovanni Minniti del Comune di Lucca, il presidente Giovanni Barsanti delle Contrade San Paolino, la docente Michela Stefani, lo storico Daniele Zucconi e il saggista Srgio Landi</figcaption>
</figure>
