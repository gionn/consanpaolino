---
layout: post
title: "Cosa fare a Lucca: scoprire il tiro con la balestra"
categories:
  - lucca
permalink: /cosa-fare-lucca-scopri-balestra
image:
  path: /assets/images/2018/hero/balestra-lucca-medievale.jpg
---

C’era un tempo in cui Lucca era una **città libera e indipendente**, aveva un
governo autonomo e gestiva la propria milizia cittadina per difendersi dagli
attacchi invasori. Fra tutti i soldati, c’era un gruppo in particolare fra i più
temuti per la destrezza con una potente arma da lancio: quello dei
[balestrieri](/lucca-balestrieri-medioevo-storia).

<!-- more -->

Dal 1991 l’associazione [Contrade San Paolino](/about) rievoca le origini e la
storia di Lucca durante il periodo medioevale, occupandosi, fra le altre cose,
del tiro con la **balestra da banco**. Queste balestre hanno un arco con **forza
statica fino a 500 kg**, con cui vengono scagliate delle particolari frecce
(chiamate verrette) con punta conica in ferro e fusto di legno del peso di circa
130 grammi, verso un bersaglio posto a **36 metri di distanza**, senza
l’utilizzo di ottiche. I tiri vengono effettuati in un'apposita area all’aperto
a pochi minuti in auto da Lucca, nella frazione di Pontetetto in Via di Pattana,
al [Campo Tiri della Repubblica di Lucca](https://goo.gl/maps/CjEe8qDagTq).

Per i **gruppi di persone**, è possibile prendere appuntamento per una
**dimostrazione di tiro con la balestra**: dopo una breve introduzione sul
contesto storico di riferimento, si passa ad una vera e propria lezione sui
componenti della balestra e dei suoi principi di funzionamento, per poi
proseguire sulle tecniche di tiro.

<figure class="align-center">
  <a href="{{ 'assets/images/gallery/campo-tiri.jpg' | absolute_url }}">
    <img src="{{ 'assets/images/gallery/campo-tiri.jpg' | absolute_url }}" alt="campo tiri lucca">
  </a>
  <figcaption>Il tabellone verso cui vengono posti i bersagli per il tiro</figcaption>
</figure>

I partecipanti potranno provare in prima persona la tecnica di mira ad arma
scarica, quindi in totale sicurezza, e sarà possibile scattare alcune
foto-ricordo in posizione come un **vero balestriere**.

E’ possibile **accedere liberamente** all’area di tiro **durante gli
allenamenti** dei balestrieri. Le date di apertura variano in base alla
disponibilità dei soci e delle condizioni meteo, pertanto è necessario mettersi
in [contatto tramite uno dei canali disponibili](/contatti) per avere
informazioni sulle prossime aperture.

<figure class="align-center">
    <img src="{{ 'assets/images/gallery/campo-tiri-balestrieri.jpg' | absolute_url }}" alt="balestrieri lucca">
  <figcaption>Balestriere al tiro, aiutato dal maestro d'arme</figcaption>
</figure>