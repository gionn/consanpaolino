---
layout: post
title: "2° Palio dei Balistarii della Repubblica di Lucca"
categories:
  - eventi
permalink: /2019/eventi-palio-balistarii-repubblica-lucca
image:
  path: /assets/images/2018/hero/balestra-lucca-medievale.jpg
---

Appuntamento imperdibile con i balestrieri dell’associazione Contrade San
Paolino che per la prima volta disputeranno un Palio in una location di grande
fascino: la Fortezza di Montecarlo.

<!-- more -->

In programma per il 19 Maggio, all’interno dei giardini della Fortezza, la seconda edizione del **Palio dei Balistarii della Repubblica di Lucca** vedrà cimentarsi in un duello a colpi di verretta i balestrieri dell’associazione suddivisi per contrada: *Falcone*, *Granchio*, *Luna* e *Sirena*. Il miglior tiratore si aggiudicherà la vittoria e alla relativa contrada sarà assegnato il Palio dipinto da [Roberto Pasquinelli](/2019/roberto-pasquinelli-autore-palio-repubblica-lucca).

Alla manifestazione partecipano:

* Balestrieri, tamburini e figuranti di **Contrade San Paolino** di Lucca;
* I **Falconieri di Madre Terra** di Fivizzano, con i suoi affascinanti rapaci;
* **Gruppo Storico Casteldurante** di San Ginese di Compito;
* Stand gastronomico con Ippocrasso artigianale, dolcetti medievali, pasticci salati e dolci, a cura di **M&T associazione culturale culinaria** di Lucca.

## Programma della giornata

* Ore 11.00 - apertura del villaggio medievale, tiri di prova dei balestrieri
* Ore 15.00 - corteo storico per le vie del centro storico, Palio dei balestrieri
* Ore 17.00 - dimostrazione di volo con i Falconieri di Madre Terra
* Ore 18.30 - chiusura del villaggio medievale

Per l'ingresso è richiesto un **contributo  di 2 €** (i minori accompagnati
entrano gratuitamente), che consente di accedere alla manifestazione e a tutto
il complesso della Fortezza di Montecarlo, il cui costo è normalmente di 5 euro
e quindi è un'ottima occasione per visitarla se non l'avete mai fatto. Il
ricavato sarà devoluto alle associazioni partecipanti al netto delle spese
sostenute per l'organizzazione.

## Locandina

<figure class="align-center">
    <img src="{{ 'assets/images/2019/palio-balistarii/balistarii-2019.jpg' | absolute_url }}" alt="programma locandina 2° palio balistarii repubblica lucca 2019">
</figure>